---
title: Otvoreno pismo
type: page
layout: subpage
version: 1
sigtable: true
---

Javno financiran softver treba biti [slobodan softver][fs]. Iako postoji više valjanih razloga za ovo, mnogi političari ne znaju za njih.

{{< fsdefinition type="box">}}

Vi možete pomoći! Potpišite otvoreno pismo kako bi naša poruka dobila na važnosti. Ukupno **{{< count type="signatures" >}} osoba** i **{{< count type="organisations" >}} organizacija** su već potpisali pismo. Predat ćemo pismo i potpise Vašim predstavnicima i pobrinuti se da shvate poruku: Javni novac? Javni kôd!

> ## Javni novac? Javni kôd!
> 
> Digitalne usluge koje nudi i koristi naša javna uprava su kritična infrastruktura demokratskih nacija 21. stoljeća. Kako bi se uspostavili vjerodostojni sustavi, javna tijela moraju osigurati potpunu kontrolu nad softverom i računalnim sustavima koji čine jezgru naše državne digitalne infrastrukture. Međutim, trenutno je to rijedak slučaj zbog ograničavajućih softverskih licenci koje:
> 
> * zabranjuju dijeljenje i razmjenu javno financiranog kôda. To onemogućuje suradnju tijela javne uprave i sprečava daljnji razvoj,
> * podržavaju monopol sprečavanjem natjecanja. Posljedično mnoge uprave postaju ovisne o šačici tvrtki,
> * predstavljaju prijetnju sigurnosti naše digitalne infrastrukture zabranom pristupa izvornom kôdu. Zbog ovoga je iznimno teško, ako ne i nemoguće zatvoriti zakulisne i sigurnosne rupe.
> 
> Trebamo softver koji kultivira dijeljenje dobrih ideja i rješenja. Ovime ćemo moći poboljšati IT-usluge za građane diljem Europe. Trebamo softver koji jamči slobodu izbora, pristupa i natjecanja. Trebamo softver koji pomaže javnoj upravi da vrati potpunu kontrolu nad svojom ključnom digitalnom infrastrukturom, što će im omogućiti da postanu neovisni i zadrže neovisnost od šačice tvrtki. Zato zahtijevamo od naših predstavnika da podrže slobodan softver u javnoj upravi jer:
> 
> * slobodan je softver moderno javno dobro koje svima omogućuje slobodno korištenje, proučavanje, dijeljenje i unapređenje aplikacija koje svakodnevno koristimo,
> * licence slobodnog softvera pružaju zaštitu od ovisnosti o uslugama određenih tvrtki koje koriste ograničavajuće licence kako bi spriječile konkurenciju,
> * slobodan softver osigurava pristup izvornom kôdu što znači da zakulisne i sigurnosne rupe mogu biti zatvorene bez ovisnosti o točno određenom pružatelju usluge.
> 
> Javna se tijela financiraju porezom. Ona se moraju pobrinuti da sredstva troše na najefikasniji mogući način. Ako se radi o javnom novcu, tada i kôd treba biti javan!
> 
> Stoga mi potpisnici zahtijevamo od naših predstavnika:
> 
> **"Implementirajte zakonski okvir koji zahtijeva da javno financiran softver razvijen za javni sektor bude javno dostupan pod licencom slobodnog softvera."**

[fs]: https://fsfe.org/freesoftware/ "Slobodan softver svima daje pravo korištenja, proučavanja, dijeljenja i unapređenja softvera. Ovo pravo podržava druge temeljne slobode kao što su sloboda govora i medija te privatnost."
